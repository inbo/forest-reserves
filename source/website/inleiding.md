---
toc: false
---

# Inleiding

Vlaanderen telt in 2025 xxx integrale bosreservaten, met een totale oppervlakte van ...

## Wat zijn ‘bosreservaten’?

Bosreservaten zijn stukken bos die bewust niet beheerd worden.
Ze hebben een dubbel doel.

**Biodiversiteit** Door niets te doen ontstaan er spontaan structuren die je in beheerde bossen niet of veel minder terugvindt: bomen mogen eroud worden en alle bomen die afsterven, blijven in het bos.
Die oude bomen en grote hoeveelheden dood hout zijn het leefgebied van heel wat zeldzame soorten, die in beheerde bossen veel minder kansen krijgen.

**Wetenschappelijke laboratoria** Onbeheerde bossen hebben ook een wetenschappelijke functie.
Ze vormen referentiegebieden die ons leren hoe de natuur zich spontaan ontwikkelt als de mens er zijn handen van af houdt.

In Vlaanderen komen geen echte oerbossen meer voor: de bosreservaten werden vroeger ook beheerd.
Maar dat maakt ze niet minder interessant : zo kunnen we leren hoe, en hoe snel een bos spontaan evolueert naar een natuurlijk bos.

## Nietsdoen en spontane ontwikkeling over voldoende oppervlakte

In de bosreservaten wordt niet meer beheerd, ook niet als het bos een andere richting uitgaat dan we hadden gedacht of gehoopt.
Als we de spontane ontwikkeling wetenschappelijk willen opvolgen is het belangrijk om vast te houden aan de oorspronkelijke keuze om niets te doen.

De reservaten moeten ook groot genoeg zijn zodat spontane processen volwaardig kunnen ontwikkelen.
Daarbij geldt: hoe groter hoe beter, maar een compacte oppervlakte van minimum 20-30 ha, waar geen beheerde zones in liggen die de dynamiek verstoren, is minstens nodig.

## Juridisch

<details>

<summary>Uitvouwen</summary>

De naam ‘bosreservaat’ is geen formele juridische term in de Vlaamse wetgeving.
Tot 2017 was dat wel het geval, en waren de bosreservaten opgenomen in het Bosdecreet.
Sindsdien zijn het juridisch gezien ‘natuurreservaten’ geworden (beheertype 4 binnen het Natuurdecreet), maar met een specifiek natuurstreefbeeld “onbeheerde climaxvegetatie”.
Voor de eenvoud blijven we deze ‘bewust onbeheerde bossen waar onderzoek gebeurt’ verder ‘bosreservaten’ noemen.
Het Agentschap voor Natuur en Bos (ANB) is verantwoordelijk voor de erkenning van deze reservaten, terwijl het Instituut voor Natuur- en Bosonderzoek (INBO) verantwoordelijk is voor het wetenschappelijk onderzoek.

</details>

## Lijst met reservaten

<details>

<summary>Uitvouwen</summary>

Tussen 1995 en 2010 zijn verspreid in Vlaanderen zones in bossen afgebakend waar niet meer wordt ingegrepen.
Het gaat om ruim 70 reservaten.
De kleinste zijn minder dan 10 ha groot, het grootste meer dan 200 ha.
Niet in alle reservaten wordt intensief onderzoek gevoerd.
Uit deze ruimere set zijn momenteel een twintigtal gebieden geselecteerd waar de spontane bosdynamiek systematisch wordt bestudeerd.
Deze bosreservaten zijn gekozen op basis van het bostype waarvoor ze representatief zijn, hun oppervlakte en de mate van ontwikkeling.
Een overzichtskaart en lijst vind je hieronder.

In de tabel kan je doorklikken naar achtergrondinfo bij elkde specifieke reservaten

</details>

## Onderzoek in de bosreservaten

<details>

<summary>Uitvouwen</summary>

Sinds 2000 voert het INBO systematisch onderzoek uit in de bosreservaten.
Dit onderzoek is vooral toegespitst op veranderingen in de bosstructuur en de kruidlaag.
Daarvoor isin elk reservaat een steekproef uitgezet : een netwerk van permanente steekproefcirkels en/of een zogenaamde ‘kernvlakte’.

De steekproefcirkels liggen op een systematisch grid (dus op vaste afstanden van elkaar) en geven een goed beeld van hoe het reservaat in zijn geheel verandert doorheen de tijd.
Een selectie van de resultaten vind je hieronder bij [Bosreservaten in cijfers @sec-cijfers].

In een kernvlakte wordt over een grotere oppervlakte (0,5 tot 10 ha) een volledige inventarisatieuitgevoerd.
Deze gegevens worden gebruikt voor meer gedetailleerd onderzoek, bijvoorbeeld rond onderlinge relaties tussen bomen of de relatie tussen de boomlaag en de verjonging.

Ook de veranderingen in de kruidlaag worden opgevolgd, zowel in de steekproefcirkels als in de kernvlaktes.
Aanvullend bij het systematischonderzoek, gebeurt er in de bosreservaten ook heel wat bijkomend onderzoek, bijvoorbeeld naar mossen, zwammen of kevers van dood hout.
Dit gebeurt ‘ad hoc’ om specifieke onderzoeksvragen te beantwoorden.

Meer info over wat er allemaal wordt opgemeten, wanneer en hoe, kan je vinden in het monitoringsprotocol (Engelstalig).

</details>

## Internationaal verankerd

<details>

<summary>Uitvouwen</summary>

De Vlaamse bosreservaten en het onderzoek staan niet op zichzelf.
Ook elders in Europa zijn er bosreservaten waar gelijkaardig onderzoek gebeurt naar bosontwikkeling met behulp van permanente proefvlakken.
Sinds 2019 hebben deze onderzoekers elkaar gevonden in een (informele) samenwerking : het EUFORIA netwerk.

</details>

## Bosreservaten in cijfers {#sec-cijfers}

<details>

<summary>Uitvouwen</summary>

Via deze interactieve tool kan je een aantal statistieken raadplegen.

**Grafieken over de reservaten heen** Ben je vooral geïnteresseerd in het totaalplaatje, voor alle reservaten samen, of reservaten met elkaar vergelijken dan kan je hier terecht.
Je vindt er en dit over de verschillende meetperiodes.

**Grafieken van één specifiek reservaat** Ben je meer op zoek naar detailgegevens van één specifiek gebied, dan moet je hier zijn.
Je komt op een overzichtspagina terecht waar je een reservaat kan selecteren, en vervolgens een hele reeks meetresultaten te zien krijgt.
Momenteel zijn dat vooral typische bosbouwkundige parameters zoals stamtal, grondvlak en volume per boomsoort, volumes en afbraakklassen van dood hout, diameterverdelingen en info over verjonging.
Je ziet er ook de evolutie doorheen de tijd.

</details>

## Meer weten/ meer lezen

<details>

<summary>Uitvouwen</summary>

De resultaten uit het Vlaamse bosreservatenonderzoek worden zowel gepubliceerd in internationale wetenschappelijke tijdschriften, als in publicaties voor een breder publiek.
Zo is er een nieuwsbrief waarin we jaarlijksde meest interessante resultaten toelichten.

Bosreservatennieuws : achter deze link zitten alle nieuwsbrieven Nederlandstalige publicaties : hier vind je een overzicht van onderzoeksrapporten van het INBO en artikels in tijdschriften als de Bosrevue, Nederlands Bosbouwtijdschrift, Tijdingen, De Boomklever, De Bosbode, …Internationale wetenschappelijke publicaties.

</details>

